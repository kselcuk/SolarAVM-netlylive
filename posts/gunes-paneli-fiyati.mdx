---
title: Güneş Paneli Fiyatı
description: "Güneş Paneli fiyatı nedir? Neye göre değişir? Hangi güneş panelini kaç liraya alabilirsiniz?"
date: Apr 3 2022
---

[Güneş paneli](https://solaravm.com/solar-gunes-paneli) fiyatları hakkında bilgi vermeden önceüç temel değişken olduğunu belirtmemiz gerekir:

- Güneş Panelinin Türü (monokristal, polikristal, esnek, halfcell ya da halfcut gibi),
- Solar Panel Gücü, 
- Güneş Panelinin Markası.

Bu üç ana kriter dışında güneş panelinin markası, garanti süresi vb etkenler de [güneş paneli fiyatı](https://solaravm.com/solar-gunes-paneli)nı etkilemektedir. Güneş panellerinin fiyatı gücüne, tipine, markasına vb özelliklerine bağlı olarak genellikle $10 ile $1000 arasında değişkenlik gösterebilir.

## Solar Panel Türünün Fiyata Yansıması Nasıldır?
Güneş paneli çeşidi ile fiyat arasında güçlü bir bağ vardır. Güneş paneli yapımında kullanılan solar hücrenin tipi fiyatı doğrudan etkiler. Diğer bir ifadeyle, güneş paneli fiyatlarını belirleyen en temel değişken panel tipidir.

Monokristal paneller yüksek verimliliğe sahip olmaları nedeniyle polikristal panellere kıyasla daha pahalıdır. Esnek panellere gelecek olursak, verimliliği düşük olmakla birlikte mono ve polikristal panellere kıyasla daha yüksek maliyetlidir. Zira esnek olmaları, taşınabilir olmaları, üretim maliyetlerinin yüksek oluşu ve montaj kolaylığı gibi nedenlerle fiyatları daha pahalıdır.


## Solar Panel Gücü nedir? Fiyata etkisi var mıdır?
İster tekne, karavan olsun isterseniz de ev için güneş paneli hesaplama amaçlı araştırma yapıyor olun, karşımıza ilk çıkan değer Wm veya Wp şeklinde gösterilen panel gücüdür.

Panel gücü konusunu doğru anladığımızda güneş paneli sistemine karar vermek kolaylaşacaktır. Wp “Watt Peak” değerinin kısa ifadesidir. Aynı anlama gelen Watt ise yine Watt Peak anlamına gelmektedir ancak söylem kolaylığı nedeniyle kısaca ….watt güneş paneli şeklinde ifade edilmektedir. . Güneş panelinin optimum koşullarda üretebileceği azami yani maksimum gücü ifade eder. Maksimum değerden bahsedilmesinin nedeni, pv panelin aldığı ışınımın açısına ve yoğunluğuna ve ortam sıcaklığına göre değişken miktarda enerji üretecek olmasıdır.

Örnek vermek gerekirse 325 Wp güneş paneli, güneş ışınlarının uygun açıyla geldiği bahar mevsiminde öğlen saatlerinde güneş enerjisinden 325 W gücünde elektrik enerjisi üretir. Sabahtan öğlene kadar artan bir performans söz konusuyken öğlenden akşama azalan bir eğri ortaya çıkacaktır. Kısacası, güneşin tepe noktada olduğu saatte üretebileceği enerji miktarı Wp ile gösterilir.

Günel paneli gücü ile fiyat arasında doğru orantı vardır. Panel gücü arttıkça fiyat da artacaktır.


## Güneş Panelinin Markası Fiyata Etki Eder mi?
Kullanıcılar tüketim alışkanlıkları gereği ister istemez “en iyi güneş paneli markası hangisi” “ev için güneş paneli hesaplaması yaparken markaya dikkat etmeli miyim?” gibi sorular sormaktadır. Bu ve benzeri sorular yerinde olmakla birlikte ilk belirlenmesi gereken ne kadarlık bir güce ihtiyacınız olduğu, bu gücü nerede kullanacağınız, depolama yapıp yapmayacağınız, ne kadar süre kullanacağınız ve ayırabileceğiniz bütçedir.

Bunlara kesin olarak karar verdikten sonra, panel türüne karar vermeniz gerekir. Zira çoğu marka farklı türlerde (monokristal, polikristal, bifacial, esnek gibi) güneş panellerinin üretimini yapmaktadır. Seçimi ihtiyacınız belirleyecektir. Bu seçimi araba seçimine benzetebiliriz. Tıpkı araba seçiminde bütçe ve ihtiyacınızın (düz vites, otomatik vites, dizel, benzin, C segment gibi) belirleyici olması gibi, panel seçiminde de bütçe ve ihtiyaç karara yön verecektir.

Temel değişkenlere karar verdikten sonra marka konusunu ele alabilirsiniz. Marka seçimini yaparken üreticinin hangi sertifikalara sahip olduğu, ürünün hangi testlerden geçtiği gibi değişkenler önem arz etmektedir. Tıpkı arabalarda olduğu gibi premium, optimum ve ekonomik ürünler sunan panel üreticileri vardır. Bahse konu sınıflamalar ile sahip oldukları sertifikalar ve ürün kalitesi arasında doğru orantı vardır.
