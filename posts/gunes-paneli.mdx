---
title: Güneş Paneli Nedir?
description: "Güneş Paneli Nedir? Kaça Ayrılır?"
date: 04.04.2022
---

[Güneş paneli](https://solaravm.com/solar-gunes-paneli)  nedir sorusuna en basit tanımlama ile cevap verecek olursak güneş panelleri güneşten gelen ışıkları elektrik enerjisine çevirir. Yapısında elektriği sadece güneş ışığı aldığında ileten bir malzeme içerir. Bu malzemeye yarı iletken denir; "yarı iletken", elektrik iletkenliğinin bir metalden daha az, ancak bir yalıtkandan daha fazla olduğu anlamına gelir.

Güneş panellerinin yapısında kullanılan Yarı iletken güneş ışığına maruz kaldığında, ışığı emer ve enerjiyi elektron adı verilen negatif yüklü parçacıklara aktarır. Elektronlar yarı iletkenden elektrik akımı olarak akar, çünkü güneş paneli hücresinin diğer katmanları akımı yarı iletkenden çıkaracak şekilde tasarlanmıştır. Daha sonra akım, bir invertere gitmeden önce metal kontaklardan (Busbar -güneş hücresindeki ızgaraya benzeyen metalik çizgiler) akar.

Bu yazının yazılış tarihi olan 2022 yılında Güneş paneli üzerinde bulunan tek bir PV hücresi tipik olarak yaklaşık 5 veya 6 watt güç üretmektedir. Bu hücreler genellikle 2-4 saç kılı kalınlığında çok ince bir yapıya sahiptir. Açık havada uzun yıllar (Ortalama beklenen ömür süresi 25 yıl) dayanabilmek için, hücreler cam ve / veya plastik kombinasyonunda koruyucu malzemeler arasında sandviçlenir ve genellikle bir alüminyum çerçeve ile satışa sunulur. Bu güneş panelleri ayrı ayrı elektrik üretiminde kullanılabileceği gibi dizi halinde birbirine bağlanarak da kullanılabilir. Günümüzde güneş panellerini çatılarda, küçük ve çok büyük araziler üzerinde görmekteyiz. Bu panellere bakarken gökyüzünde güneş parlıyorsa her bir güneş panelinin elektrik ürettiğini bilmelisiniz.

İnverter dediğimiz cihaz burada devreye girer ve güneş panellerinde üretilen doğru akımı (DC) elektrik şebekesine akan ve sonunda evinizin elektrik sistemi olan devreye bağlanan alternatif bir akıma (AC) dönüştürür. Güneş ışığı güneş enerji paneline ulaşmaya devam ettiği ve devre bağlı olduğu sürece elektrik üretilmeye devam edilecektir.

Bir güneş panelinin üzerine düşen güneş ışığını elektriğe dönüştürme yeteneği kullanılan yarı iletkene bağlıdır. Laboratuvarda bu değer “fotovoltaik dönüşüm verimliliği” olarak adlandırılır. Dışarıda ısı, kir ve gölge gibi çevresel koşullar, diğer faktörlerle birlikte dönüşüm verimliliğini azaltabilir. Ancak üreticiler çalışma sıcaklıklarını azaltmak için panellere yerleştirilen genellikle beyaz renkli backsheet denilen malzeme kullanılmaktadır. Ayrıca gün içinde daha fazla ışık yakalamak enerji verimini dolayısıyla da zaman içinde bir güneş elektrik enerjisi sisteminin elektrik çıkışını artırır.

Enerji verimini daha da artırmak için araştırmacılar ve üreticiler, silikon güneş modülünün her iki tarafındaki ışığı yakalamak için çift taraflı olan iki taraflı (bifacial) güneş panelleri imal ederek, panellerin monte edildiği alanda yerden veya çatıdan yansıyan ışığı da yakalayarak elektrik üretirler. Bifacial dediğimiz her iki yüzü de elektrik üretme yeteneğine sahip güneş panelleri her geçen gün piyasasını yükseltmektedir.
